—15-

Trin. 625. 1007. celeritatis notione insignes esse dicit, cum
Madvigius aliter iudicasset. Similiter Ep. 512. (29) et Trin.
655. (81) de celeritate cogitat Lindemannus‚ ubi Madvigius
eam respuit. Atque fatendum est non uno loco dubitari
posse, quale explicandi genus adhibeas. Sic ὃ quarto, 23,
24, 36, 43 quinto generi tribuere possis, quae septimo ad-
signat Madvigius et 44„ quod ille tertii generis esse voluit,
facile sexto addicas. Itaque non mirandum est, quod semel
Madvigius ipse contra se facit exemplo 54 et quinto generi
et septimo adsignato. Sed utut de singulis iudicabis, ratio
universa hac argumentatione non diluitur.

§4

Vidimus igitur ex Madvigii ratione circiter 35 locos
simplicis futuri vim habere. Quod idem dicit sextum
genus sese fortasse rectius exclusurum fuisse, illud certis-
simum esse iudico. Quis'enim sibi persuadebit in his Poe-
nuli versibus: ‘Si respondebunt, Punice perqam loqui, Si non
(sc. respondebunt) tum ad horum mores linquam vortero’ dif-
ferentiam esse inter per-qam loqui futurum atque linquam
vortero futurum exactum? Eodem artificio usus ille 33 trac-
tat3 vix enim dicas quid intersit inter ‘post eqo reddidero
tibi’ et ‘eqo post tibi reddam' versu subsequenti, praesertim
cum enuntiatorum conformatio tam similis sit, quam potest.
De tertio exemplo (50). iam Lorenzius sanissimo iudicio iu-
dicavit. Nam permulti versus sunt ubi simplex futurum
prorsus pari sensu positum sit3 ut loco modo tractato, porro
Curc. 138 Tu curato .. ego tibi iam adducam ibid 454.
Sequere hac te absolvam. Men. 1106. Roya respondebo.


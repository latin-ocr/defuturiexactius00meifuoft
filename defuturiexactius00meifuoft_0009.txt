§L

De usu futuri exacti, qualis apud Plautum fuerit, diffi-
cilis est disputatio: in quo campo iam doctissimi viri, velut
Madvigius 1), Hermannus 2), Luebbertus 3) desudaverunt. Nec
est simplex'quaestiQ sed plures simul concurrunt, ex quibus
unam mihi iterum tractandam proposui, quae est de usu
futuri exacti in enuntiatis primariis. Qua in re ne quid dubii re-
linquatur ab exemplis primae personae profectus sum, ubi
de coniunctivi perfecti formarum concursu cogitari nequeat.
Ac primum quidem exempla Plautina, quibus futurum exactum
in enuntiatis primariis exstet, enumerabo 4).

1. Amph. 52. Quid contraxistis frontem? quia tra-
goediam Dixi futuram hanc? Deus sum, commutavero.
Eandem hano, si voltis, faciam ego ex tragoedia Comoedia

l) Madvig: ‘De formarum quarundam verbi Latini usu et natura
(lisputatio'. Expressa est haec commentatio in Io. Nic. Madvigii opus-
culorum academicorum libro ΙΙ, p. 60-129,

2) G. Hermann: ‘De Io. Nic. Madrigii interpretatione quarundam
verbi latini formarum'. Quae scriptiuncula exstat in G. Hermanni opus-
culorum libro ΙΙ. p. 416—32.

3) Luebbert: ‘Der Conjunctiv Perfecti und das Futurum exactum
im aelteren Latein’. Breslau 1867.

4) Alius quam primae personae ea solum exempla attuli, quibus
Madvigius ipse usus est.

1*

